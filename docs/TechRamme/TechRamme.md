# Valg af teknologiramme

Jeg har valgt Blazor og .NET som fundament for udviklingen af applikationen, fordi disse teknologier opfylder både de overordnede krav for applikationen og understøtter en struktureret tilgang til webudvikling. Dette indebærer en klar adskillelse mellem frontend og backend, hvor Blazor håndterer præsentationslaget og .NET sikrer en solid backend med skalerbare løsninger. Adskillelsen gør det nemmere at vedligeholde og skalere applikationen, da hver del kan testes og implementeres uafhængigt af hinanden.

**Viden om valget af Blazor og .NET**  
Valget af Blazor og .NET er baseret på teoretisk og praktisk forståelse af deres styrker:

**Blazor**  
Blazor gør det muligt at udvikle moderne, interaktive brugerflader direkte i C#. En stor fordel er, at Blazor også understøtter JavaScript, hvilket åbner op for brug af JavaScript-biblioteker, fx til kompleks drag-and-drop-funktionalitet.

**.NET**  
.NET sikrer en skalerbar backend, hvor data kan håndteres sikkert og effektivt, fx via CRUD-operationer til databasen. .NET muliggør også integration med forskellige klienter og eksterne systemer, hvilket er vigtigt for krav som datalagring og brugerautentifikation.

**Færdigheder i valget af teknologier**  
Min proces med at vælge teknologier afspejler en systematisk tilgang:

**Litteratursøgning og analyse**  
Jeg har undersøgt teknologier inden for mit erfaringsområde, som .NET og JavaScript, og vurderet deres egnethed til at opfylde projektets krav. Microsofts officielle dokumentation er løbende blevet anvendt som kilde, selvom den kan være udfordrende og kræver en aktiv indsats for at holde sig opdateret.

**Diskussion af brancheaspekter**  
Jeg overvejede omkostninger og risici ved at vælge Blazor i forhold til mere udbredte teknologier som React, Angular og Vue. På kort sigt vurderede jeg, at Blazor er en fordel på grund af min stærke erfaring med C#. På længere sigt er der dog en vis usikkerhed omkring Blazors langsigtede popularitet i branchen. Især da det før er sket at Microsoft har lagt adskillige teck rammer i [graven](https://killedbymicrosoft.info/) førhen.

**Løsningsvurdering**  
Teknologierne blev vurderet ud fra de overordnede krav:
Blazor muliggør avanceret frontend-udvikling og integration af JavaScript-funktionalitet.
.NET håndterer dataintegritet og sikkerhed via implementering af fx login-funktioner.

**Kompetencer opnået gennem valget**  
Ved at vælge Blazor og .NET demonstrerer jeg evnen til selvstændigt at sætte mig ind i nye teknologier og relatere dem til relevante fagområder.

**Perspektivering**  
Teknologierne er ikke kun relevante for denne specifikke applikation, men kan også anvendes i andre løsninger, der kræver høj skalerbarhed, hurtig brugerinteraktion og sikkerhed.

**Relatering til uddannelsens emneområder**  
Valget bygger på min eksisterende viden om programmeringssprog som C# og .NET, mens det også udfordrer mig til at lære nye tilgange, som Blazors komponentbaserede udvikling og integration med backend via RESTful API’er.
